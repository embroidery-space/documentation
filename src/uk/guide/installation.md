# Встановлення

Щоб встановити Embroidery Studio, перейдіть на сторінку [останнього випуску](https://github.com/embroidery-space/embroidery-studio/releases/latest).

![Вигляд сторінки випуску Embroidery Studio](/images/guide/installation/release-page.png)

На ній ви побачите блок з усією інформацією щодо випуску:

- Назву застосунку і версію випуску.
- Дату публікації.
- Перелік артефактів.

## Windows 10/11

Embroidery Studio підтримує Windows версії 10 та 11.

Встановити застосунок на Windows ви можете за допомогою двох видів завантажувачів: MSI та NSIS.

Загалом вони майже нічим не відрізняються один від одного.
Якщо у вас немає особистих вподобань, ви можете скористатися будь-яким з них.

Єдине, через що ви можете віддати перевагу NSIS над MSI, це можливість **встановлення застосунку лише для певного користувача**, а не на всю систему.

### MSI

Завантажувачі MSI поставляються у двох окремих версіях для кожної мови (англійської та української).
Ці файли файли мають приписку `en-US` та `uk-UA` відповідно.

::: info Мова застосунку
Мова самого застосунку не залежить від мови завантажувача.

Мова завантажувача впливає лише на процес встановлення застосунку.
Коли ви встановите застосунок і запустите його, ви зможете вільно вибрати бажану мову в налаштуваннях (також англійську або українську).
:::

### NSIS

Завантажувач NSIS поставляється в єдиному файлі.
Цей файл має приписку `setup-exe`.

Як і MSI, NSIS також підтримує дві мови --- її можна буде вибрати на самому початку процесу встановлення.

## MacOS

Встановити застосунок на MacOS ви можете за допомогою завантажувача DMG.

Зверніть увагу, що ви маєте вибрати файл DMG відповідно до архітектури вашого Mac'у:

- Файл DMG з припискою `x64` підходить для Mac'ів на базі процесорів Intel.
- Файл DMG з припискою `aarch64` підходить для Mac'ів на базі процесорів ARM (M1 і вище).

Перевірити, на якому процесорі працює ваш Mac, ви можете в налаштуваннях системи.

## Linux

Наразі Embroidery Studio підтримує дистрибутиви Linux на базі Debian та RPM.

Ви можете встановити застосунок на Linux за допомогою стандартних засобів керування пакетами, завантаживши пакет DEB або RPM.
